<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>摘录 on 知止堂</title><link>https://comfluter.life/tags/%E6%91%98%E5%BD%95/</link><description>Recent content in 摘录 on 知止堂</description><generator>Hugo -- gohugo.io</generator><language>en</language><lastBuildDate>Sat, 04 Dec 2021 00:00:00 +0000</lastBuildDate><atom:link href="https://comfluter.life/tags/%E6%91%98%E5%BD%95/index.xml" rel="self" type="application/rss+xml"/><item><title>《庄子》摘录</title><link>https://comfluter.life/p/%E5%BA%84%E5%AD%90%E6%91%98%E5%BD%95/</link><pubDate>Sat, 04 Dec 2021 00:00:00 +0000</pubDate><guid>https://comfluter.life/p/%E5%BA%84%E5%AD%90%E6%91%98%E5%BD%95/</guid><description>《逍遥游》 而后乃今培风
清末胡林翼：办大事，以集才集气集势为要。 蜩与学鸠笑之曰：“我决起而飞，抢榆枋而止，时则不至，而控于地而已矣，奚以之九万里而南为？”
日本福永光司说：“蜩与学鸠，总是嘲笑一切伟大者，他们到底只是些‘侏儒之群’而已。” 之二虫有何知？
明陈深：“教人把胸襟识见，扩充一步，不得以所知所历者而自足也。” 有鸟焉，其名为鹏，背若泰山，翼若垂天之云；抟扶摇羊角而上者九万里，绝云气，负青天，然后图南，且适南冥也。斥鷃笑之曰：‘彼且奚适也？我腾跃而上，不过数仞而下，翱翔蓬蒿之间，此亦飞之至也。而彼且奚适也？’”此小大之辩也。
王博说：“在鲲鹏的语言中，关键的问题不在于知识，而是眼界，或者人们习惯说的境界。” 故夫知效一官、行比一乡、德合一君、而征一国者，其自视也，亦若此矣。
福永光司说：“这些人就是那些枪上榆枋又投回地面的学鸠，就是那在习惯与惰性之中频频鼓着翅膀的蜩。”他们安住在常识层面的价值与规范之世界，将这一角世界当做世界之全，而埋没其中。他们毕竟与自己原系何种存在，人之“应然”为何，人之根源的真实生涯是何物这等问题全不相及。 彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉？故曰：至人无己，神人无功，圣人无名。
有所待：有所依待。即有所拘束，致精神不得自主，心灵不得安放。 徐复观先生说：“人生之所以受压迫，不自由，乃由于自己不能支配自己，而须受外力的牵连。受外力的牵连，即会受到外力的限制甚至支配。这种牵连，称之为‘待’。” 徐复观先生说：“乘天地之正，郭象以为‘即是顺万物之性’&amp;hellip;&amp;hellip;然之所以不能顺万物之性，主要是来自物我之对立。在物我对立中，人情总是以自己作为衡量万物的标准，因而发生是非好恶之情，给万物以有形无形的干扰，自己也会同时感到处处受到外物的牵挂，凝滞。” 恶乎待哉：方东美先生说：“一个人要真正获得精神自由，必须‘无待’！那么怎样可以无待呢？就是从事这个生活的人自己要有一个使命，要在自己的生命宇宙里面，自作主宰。” 无己：指没有偏执的我见，即去除自我中心，亦即扬弃为功名束缚的小我，而臻至与天地精神往来的境界。徐复观先生说：“庄子的‘无己’，与慎到的‘去己’，是有分别的。总说一句，慎到的‘去己’，是一去百去，而庄子的‘无己’，让自己的精神，从形骸中突破出来，而上升到自己与万物相通的根源之地。” 方东美先生说：“庄子同一般世俗的英雄不同，他所谓的‘真人’、‘至人’、‘神人’，并没有这种精神的优越感，也没有这种小我的观点，也就是说他并没有划一道鸿沟，把自己和宇宙隔离开来，把自己和一般人隔离开来！这就说所谓的‘至人无己，神人无功，圣人无名。’。” 瞽者无以与乎文章之观，聋者无以与乎钟鼓之声。岂唯形骸有聋盲哉？夫知亦有之！
之人也，之德也，将旁礴万物以为一，世蕲乎乱，孰弊弊焉以天下为事！之人也，物莫之伤：大浸稽天而不溺，大旱金石流，土山焦而不热。是其尘垢秕糠将犹陶铸尧舜者也，孰肯以物为事？
世蕲乎乱，意指世人争功求名，纷纷扰扰，党派倾轧，勾心斗角，所以说求乱不已。 尧治天下之民，平海内之政，往见四子藐姑射之山，汾水之阳，窅然丧其天下焉。</description></item><item><title>《大学》摘录</title><link>https://comfluter.life/p/%E5%A4%A7%E5%AD%A6%E6%91%98%E5%BD%95/</link><pubDate>Fri, 03 Dec 2021 00:00:00 +0000</pubDate><guid>https://comfluter.life/p/%E5%A4%A7%E5%AD%A6%E6%91%98%E5%BD%95/</guid><description>大学之道，在明明德，在亲民，在止于至善。知止而后能定，定而后能静，静而后能安，安而后能虑，虑而后能得。物有本末，事有始终，知所先后，则近道矣。古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知；致知在格物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。其本乱而末治者，否矣。其所厚者薄，而其所薄者厚，未之有也。此谓知本，此谓知之至也。
康诰曰：“克明德”。&amp;hellip;帝典曰：“克明俊德”&amp;hellip;
汤之盤铭曰：“苟日新，日日新，又日新。”康诰曰：“作新民。”诗曰：“周虽旧邦，其命惟新。”是故君子无所不用其极。
君子贤其贤而亲其亲，小人乐其乐而利其利，此以没世不忘也。
所谓诚其意者，毋自欺也。如恶恶臭，如好好色，此之谓自谦，故君子必慎其独也！小人闲居为不善，无所不至，见君子而后厌然，掩其不善，而著其善。人之视己，如见其肺肝然，则何益矣。此谓诚于中，形于外，故君子必慎其独也。曾子曰：“十目所视，十手所指，其严乎！”富润屋，德润身，心广体胖，故君子必诚其意。
《康诰》曰：“如保赤子。”心诚求之，虽不中，不远矣。&amp;hellip;是故君子有诸己而后求诸人，无诸己而后非诸人。
《诗》云：“乐只君子，民之父母。”民之所好好之，民之所恶恶之，此之谓民之父母。
德者本也，财者末也。
是故君子有大道，必忠信以得之，骄泰以失之。</description></item><item><title>《子思子》摘录</title><link>https://comfluter.life/p/%E5%AD%90%E6%80%9D%E5%AD%90%E6%91%98%E5%BD%95/</link><pubDate>Fri, 03 Dec 2021 00:00:00 +0000</pubDate><guid>https://comfluter.life/p/%E5%AD%90%E6%80%9D%E5%AD%90%E6%91%98%E5%BD%95/</guid><description>《中庸》 天命谓之性，率性谓之道，修道谓之教。道也者，不可须臾离也，可离非道也。是故君子戒慎乎其所不睹，恐惧乎其所不闻。莫现乎隐，莫显乎微，故君子慎其独也。喜怒哀乐之未发，谓之中；发而皆中节，谓之和。中也者，天下之大本也；和也者，天下之达道也。致中和，天地位焉，万物育焉。
仲尼曰：“君子中庸，小人反中庸。”君子之中庸也，君子而时中；小人之中庸也，小人而无忌惮也。
子曰：“舜其大知也与！舜好问而好察迩言，隐恶而扬善，执其两端，用其中于民，其斯以为舜乎！”
子曰：“天下国家可均也，爵禄可以辞也，白刃可以蹈也，中庸不可能也。”
子路问强。子曰：“&amp;hellip;故君子和而不流，强哉矫！中立而不倚，强哉矫！国有道，不变塞焉，强哉矫！国无道，至死不变，强哉矫！”
子曰：“素隐行怪，后世有述焉，吾弗为之矣。君子遵道而行，半途而废，吾弗能已矣。君子依乎中庸，遁世不见知而不悔，唯圣者能之。”
君子之道费而隐&amp;hellip;天地之大也，人尤有所憾。故君子语大，天下莫能载焉；语小，天下莫能破焉。诗云：“鸢飞戾天，鱼跃于渊。”其言上下察也。君子之道，造端乎夫妇，及其至也，察乎天地。
子曰：“道不远人。人之为道而远人，不可以为道。”诗云：“伐柯伐柯，其则不远。”执柯以伐柯，睨而视之，犹以为远。故君子治人以人，改而止。
庸德之行，庸言之谨，有所不足，不敢不勉，有余不敢尽，言顾行，行顾言，君子乎不慥慥尔！
君子素位而行，不愿乎其外。素富贵，行乎富贵；素贫贱，行乎贫贱；素夷狄，行乎夷狄；素患难，行乎患难，君子无入而不自得焉。在上位不陵下，在下位不援上，正己而不求于人则无怨。上不怨天，下不尤人。故君子居易以俟命，小人行险以侥幸。子曰：“射有似乎君子，失诸正鹄，反求诸其身。”
君子之道，譬如行远必自迩，譬如登高必自卑。</description></item></channel></rss>